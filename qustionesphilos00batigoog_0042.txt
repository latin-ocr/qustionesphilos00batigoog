50 QUAESTION Es PHILOSTORGIANAE.

Subiungit Photius censuram libri: ι( philostorgius», inquit, nar-
rat fere contraria omnibus ecclesiasticarum rerum scriptoribuS,
laudibus extollens quos novit Arianismo infectoS, conviciis vero
orthodoxos perfundenS, ita ut eius historia non tam historia quam
encomium haereticorum videatur, atque nudum orthodoxiae vitu-
perium... Interea auctor mendax est et fabulis minime abstinens·
Extollit potissimum doctrinam Aetii et Eunomii, quasi soli
repurgassent religionis dogmata pro tempore contaminata; extol-
lit etiam gesta Eusebii Nicomediensis quem magnum nominat, et
Theophili Indi et aliorum plurium. Reprehendit in primis Aeacii,
Caesareae Palestinae episcopi, severitatem intolerandam et inexpu-
gnabilem versutiam.... Gregorio tamen Nazianzeno parcit cuius
eloquentiam vel invitus laudat. Sed Basilio Magno calumniam
texere conatur, qua tamen clariorem reddit virum; temerarium-
que eumdem appellare non veretur quod controversiarum rudis,
ut ait, ausus sit Eunomium scriptis oppugnare. » - Pergit denique
Photius grammatico magis more: « Stylus Philostorgio ornatus
et poeticas non iniucunde adhibens λέξεις. Figurata lectio
(τροπή) non sine emphasi gratiam et suavitatem addit, nisi quod
interdum temerariis τροπαὶς usus vel nimium detortis in sermonem
frigidum et importunum incidit. Sermo illi interea ornatur varie,
sed et ad satietatem, ita ut in obscuritatem trahatur auditor

(ἀκροατής). Loquitur sententiose plerumque, at non incommode )).
lta Photius ad ἀκροατὰς suos·

Illud ad haec animadvertas velim in Myriobiblo Photiano non
unum inesse ἁναγνώσεων genus. Hinc videlicet profert Photius
argumenta librorum quos contigit in praesentia discipulorum
recitari, et haec ipsa argumenta edit prout ἡ μνήμη διέσωσεν. lude
vero ampliores multo librorum notitias atque ex ipsis codicibus
(κατ’ αὐτὰτὰ τεύχη) descriptas in forma excerptorum seu ἐκλογῶν.
Photius postquam argumentum libri in ὑποθέσεως , forma edidit,
non dedignatur iterum revocare lectorem suum in auctores antea
recitatoS‚ et notitiam, quam transcurrendo prius quasi memoriter
redegit, secundis curis ampliare , scilicet excerpendo seu κατ’
ἐκλογήν. Exempli gratia, loannis Philoponis commentarium in
Hexaemeron hinc recenset (cod. 45), inde autem excerpit (cod. 240).

Philostratus eodem modo hinc recensetur (cod. 44), inde excerpi·

tur (cod. 241). Similiter Agatharchides (cod. ‘215 et 250), necnon
Hierocles (cod. 214 01251).

