QUAESTIONES PHILOSTORGIANAE. 11

clerici Eunomium criminantur apud Eudoxium, tunc Constantino-
polis episcopum, quod ἀνομοιότητα Patris et Filii docet, quod
vetustos ritus mutat. EunomiuS, defensionem suam exorsus apud ’
clerum regiae urbiS, primum ingenti admiratione excipitur. Sed,
Eudoxio apud Eunomium urgenti ut Aetii depositioni et Ariminensi
symbolo suscriberet, Eunomius neutrum praestare voluit. Immo
sponte sua Cyzicum dimisit (Vl, 1-4).

Et paulo post, Eudoxio episcopo Constantinopolis et Euzoio An·-
tiochiae, Aetium absolvere renuentibus, Eunomius una cum epi-
scopis quibusdam qui nec damnationi Aetii nec Ariminensi symbolo
suscribere sustinuerant, Aetium episcopum ordinarunt. Sed et alios
episcopos ordinarunt, et exinde Eunomii factio suos habuit epi·

· scopos in Lydia et Ionia, in Palestina, in Galatia et Cappadocia, in

Cilicia, in Libya, Antiochiae demum et Constantinopoli (Vll, ὃς
Vlll, 2). — Eunomiana ecclesia ex omni parte propagatur, Basilio
Caesariensi, Gregorio NazianzenO, Apollinare Laodiceno frustra ob·
sistentibus mirae facundiae tum Aetii tum Eunomii (vill, 11-18).
Immo eunomianae factionis pietas miraculis comprobatur : refe-
runtur stupenda quaedam miracula Aetii‚ Eunomii, Leontii, Candidi,
Evagrii, Arriani, Florentii, praecipue vero Theophili cognomine
Indi, et aliorum quorumdam. Miraculis et* doctrina extollitur Euno-
mianorum ecclesia et eunomianae fortunae fastigium (IX, 1).

Sed, haud mora, fatiscit schismaticum illud aedificium. EudoxiuS,
Constantinopolis episcopus, Valentis gratia praepotenS, ab Aetio et
Eunomio publice secedit,- conviciis defectionem cumulans (565-
564). Aetius et Eunomius urbem regiam linquere coguntur. Mox
tamen, scilicet post Procopii tyranni exitium (565-566), ambo Con-
stantinopolim regrediuntur, ibique Aetius placide moritur, « Euno-
mio os ei occludente, et reliqua quae ad funus pertinent una cum
eiusdem opinionis sectatoribus splendidissime procurante» (lx, 5-6) .
Sed Eunomius accusatur quod Procopio tyrannidem arripere medi-
tanti praesto fuerit, et aegre mortem ob id intentatam effugit; in in-
sulam Naxum relegatur a Valente imperatore, inde vero in Moesiam
et postea in Cappadociam a Theodosio imperatore (X, 6). Eunomius
denique, Tyanam ab Eutropio praefecto relegatus « a monachis qui
illic erant servandus »‚ ibidem moritur. Eutropius vero, « invidens
Eunomii gloriae, non permisit eius cadaver commune cum Aetio
sortiri sepulcrum, licet plurimi id enixe flagitassent; sed et libros
eius publicis edictis iussit aboleri n (xl, 5).

